# -*- mode: mandoku-view; -*-
#+TITLE: 草堂詩餘
#+DATE: 2015-08-25 00:49:37.841002
#+PROPERTY: ID KR4j0070
#+PROPERTY: BASEEDITION WYG    
#+PROPERTY: JUAN 卷一 
<pb:KR4j0070_WYG_001-1a>¶
欽定四庫全書¶
　草堂詩餘巻一¶
小令¶
　搗練子¶
　　秋閨　　　　　　　　　　　　秦少㳺¶
心耿耿淚雙雙皓月清風冷透窻人去秋來宮漏永夜¶
深無語對銀缸¶
　憶王孫¶
<pb:KR4j0070_WYG_001-1b>¶
　　春景　　　　　　　　　　　　李重元¶
萋萋芳草憶王孫柳外樓髙空斷魂杜宇聲聲不忍聞¶
欲黄昏雨打梨花深閉門¶
　　夏景　　　　　　　　　　　　周美成¶
風蒲獵獵小池塘過雨荷花滿院香沉李浮𤓰氷雪凉¶
竹方牀針線慵拈午夢長¶
　　冬景　　　　　　　　　　　　李重元¶
同雲風掃雪初晴天外孤鴻三兩聲獨擁寒衾不忍聽¶
<pb:KR4j0070_WYG_001-2a>¶
月籠明窻外梅花影瘦横¶
　如夢令¶
　　春景　　　　　　　　　　　　秦少游¶
門外緑隂千頃兩兩黄鸝相應睡起不勝情行到碧梧¶
金井人静人静風弄一枝花影¶
　　春景　　　　　　　　　　　　秦少游¶
鶯嘴啄花紅溜燕尾㸃波緑皺指冷玉笙寒吹徹小梅¶
春透依舊依舊人與緑楊俱瘦¶
<pb:KR4j0070_WYG_001-2b>¶
　　春晩　　　　　　　　　　　　周美成¶
池上春歸何處滿目殘花飛絮孤館悄無人夢斷月堤¶
歸路無緒無緒簾外五更風雨¶
　　春晩　　　　　　　　　　　　周美成¶
花落鶯啼春暮陌上緑楊飛絮金鴨晩香寒人在洞房¶
深處無語無語葉上數聲疎雨¶
　　春晩　　　　　　　　　　　　李易安¶
昨夜雨疎風驟濃睡不消殘酒試問捲簾人却道海棠¶
<pb:KR4j0070_WYG_001-3a>¶
依舊知否知否應是緑肥紅痩¶
　　　(苕溪漁隱云近時婦人能文詞如李易安頗有/佳句如云緑肥紅瘦此語甚新又九日詞簾捲)¶
　　　(西風人似黄花瘦此/言亦婦人所難到也)¶
　　春恨　　　　　　　　　　　　晏叔原¶
樓外殘陽紅滿春入柳條將半桃李不禁風回首落英¶
無限腸斷腸斷人共楚天俱逺¶
　　冬景　　　　　　　　　　　　秦少游¶
冬夜月明如水風𦂳驛亭深閉夢破䑕窺燈霜送曉寒¶
<pb:KR4j0070_WYG_001-3b>¶
侵被無寐無寐門外馬嘶人起¶
　長相思¶
　　春閨　　　　　　　　　　　　馮延巳¶
紅滿枝緑滿枝宿雨厭厭睡起遲閒庭花影移　憶歸¶
期數歸期夢見雖多相見稀相逢知幾時¶
　　秋怨　　　　　　　　　　　　李後主¶
一重山兩重山山逺天高烟水寒相思楓葉丹　菊花¶
開菊花殘塞鴈高飛人未還一簾風月閒¶
<pb:KR4j0070_WYG_001-4a>¶
　　秋懐　　　　　　　　　　　　黄叔暘¶
天悠悠水悠悠月印金樞曉未收笛聲人倚樓　蘆花¶
秋蓼花秋催得吳霜㸃鬢稠香箋莫寄愁¶
　　錢塘　　　　　　　　　　　　白樂天¶
汴水流泗水流流到𤓰州古渡頭吳山㸃㸃愁　思悠¶
悠恨悠悠恨到歸時方始休月明人倚樓¶
　　　(花菴詞選云居易此詞上四句皆説錢塘景并/載長相思一闋云深畵眉淺畵眉蟬鬢鬅鬙雲)¶
　　　(滿衣陽臺行雨廻時巫山高巫山低暮雨蕭蕭/郎不歸空房獨守  蓋詠閨怨也此二詞非後)¶
<pb:KR4j0070_WYG_001-4b>¶
　　　(世作者/所及)¶
　　山驛　　　　　　　　　　　　万俟雅言¶
短長亭古今情樓外涼蟾一暈生雨餘秋更清　暮雲¶
平暮山横幾葉秋聲和鴈聲行人不要聽¶
　　　(玉林詞客云雅言之詞詞之聖者也發妙音於/律呂之中運巧思於斧鑿之外工而平和而雅)¶
　　　(比諸刻琢句意而求/精麗者豈不逺哉)¶
　生查子¶
　　春恨　　　　　　　　　　　　晏叔原¶
<pb:KR4j0070_WYG_001-5a>¶
金鞍美少年去躍青驄馬牽繫玉樓人翠被春寒夜¶
消息未歸來寒食梨花謝無處説相思背面鞦韆下¶
　　詠筝　　　　　　　　　　　　張子野¶
含羞整翠鬟得意頻相顧鴈柱十三弦一一春鶯語¶
嬌雲容易飛夢斷知何處深院鎖黄昬陣陣芭蕉雨¶
　㸃絳脣¶
　　春暮　　　　　　　　　　　　賀方回¶
紅杏飄香柳含烟翠拖金縷水邊朱戸門掩黄昬雨¶
<pb:KR4j0070_WYG_001-5b>¶
燭影揺紅一枕傷春緒歸不去鳯樓何處芳草迷歸路¶
　　春閨　　　　　　　　　　　　何　籀¶
春雨濛濛淡烟深鎻垂楊院暖風輕扇落盡桃花片¶
薄倖不來前事思量遍無由見淚痕如線界破殘粧面¶
　　春閨　　　　　　　　　　　　何　籀¶
鶯踏花飜亂紅堆徑無人掃杜䳌來了梅子枝頭小¶
撥盡琵琶總是相思調知音少暗傷懐抱門掩青春老¶
　　秋閨　　　　　　　　　　　　汪彦章¶
<pb:KR4j0070_WYG_001-6a>¶
高柳蟬嘶採菱歌斷秋風起晩雲如髻湖上山横翠¶
簾捲西樓過雨涼生袂天如水畵樓十二有箇人同倚¶
　　　(花庵云此詞畵樓十二有/箇人同倚之句曲盡閨情)¶
　　冬景　　　　　　　　　　　　汪彦章¶
新月娟娟夜寒江静山銜斗起來搔首梅影横牕瘦¶
好箇霜天閒却傳杯手君知否亂鵶啼後歸興濃如酒¶
　　詠草　　　　　　　　　　　　林君復¶
金谷年年亂生春色誰為主餘花落處滿地和烟雨¶
<pb:KR4j0070_WYG_001-6b>¶
又是離歌一闋長亭暮王孫去萋萋無數南北東西路¶
　　　(詩話總龜云林和靖不特工於詩尤工於詞/如作㸃絳脣乃詠草耳終篇不出一草字)¶
　浣溪紗(一名山/花子)¶
　　春景　　　　　　　　　　　　周美成¶
水漲魚天拍柳橋雲拖鳩雨過江臯一畨春信入東郊¶
　閒碾鳯團消短夢静看燕子壘新巢又移日影上花¶
梢¶
　　春景　　　　　　　　　　　　歐陽永叔¶
<pb:KR4j0070_WYG_001-7a>¶
小院閒牕春色深重簾未捲影沈沈倚樓無語理瑶琴¶
　逺岫出雲催薄暮細風吹雨弄輕隂梨花欲謝恐難¶
禁¶
　　春暮　　　　　　　　　　　　周美成¶
樓上晴天碧四垂樓前芳草接天涯勸君莫上最高梯¶
　新笋看成堂下竹落花都上燕巢泥忍聽林表杜䳌¶
啼¶
　　晩景　　　　　　　　　　　　賀方回¶
<pb:KR4j0070_WYG_001-7b>¶
鶩外紅銷一縷霞淡黄楊柳帶棲鴉玉人和月折梅花¶
　笑撚粉香歸繡户半垂羅幕䕶窻紗東風寒似夜來¶
些¶
　　　(漁隠叢話云詞欲全篇好極難得如賀方回淡/黄楊柳帶棲鴉秦處度藕葉清香勝花氣二句)¶
　　　(寫景詠物造㣲入妙/其全萹則不逮此也)¶
　　春遊　　　　　　　　　　　　歐陽永叔¶
湖上朱橋響畵輪溶溶春水浸春雲碧琉璃滑淨無塵¶
　當路遊絲縈醉客隔花啼鳥喚行人日斜歸去奈何¶
<pb:KR4j0070_WYG_001-8a>¶
春¶
　　春懐　　　　　　　　　　　　歐陽永叔¶
雨過殘紅濕未飛珠簾一帶透斜暉遊蜂釀蜜竊香歸¶
　金屋無人風竹亂夜篝盡日水沈㣲一春須有憶人¶
時¶
　　春恨　　　　　　　　　　　　李　景¶
手捲真珠上玉鈎依前春恨鎻重樓風裏落花誰是主¶
思悠悠　青鳥不傳雲外信丁香空結雨中愁回首緑¶
<pb:KR4j0070_WYG_001-8b>¶
波三峽暮接天流¶
　　　(温叟詩話李景有曲手捲真珠上玉鈎或改為/珠簾舒信道有曲云十年馬上春如夢或改云)¶
　　　(如春夢非/所謂知音)¶
　　春恨　　　　　　　　　　　　蘓東坡¶
風壓輕雲貼水飛乍晴池館燕争泥沈郎多病不勝衣¶
　沙上未聞鴻雁信竹間時有鷓鴣啼此情惟有落花¶
知¶
　　春恨　　　　　　　　　　　　晏同叔¶
<pb:KR4j0070_WYG_001-9a>¶
一曲新詞酒一盃去年天氣舊亭臺夕陽西下幾時回¶
　無可奈何花落去似曽相識燕歸來小園香徑獨徘¶
徊¶
　　　(漁隱叢話晏元獻公赴杭州道過維揚憇大明/寺瞑目徐行使侍吏誦壁間詩板戒其勿言爵)¶
　　　(里姓名終篇者無幾又俾别誦一詩云水調隋/宮曲當年亦九成哀音巳亡國廢沼尚留名儀)¶
　　　(鳯終陳迹鳴蛙只廢聲淒涼不可問落日壁蕪/城徐問之江都尉王琪詩也召至同飲又同歩)¶
　　　(逰池上春晚已有落花晏云每得句書墻壁間/或彌年未嘗强對且如無可奈何花落去至今)¶
　　　(未能也王應聲曰似曽相/識燕歸來自此辟置館職)¶
<pb:KR4j0070_WYG_001-9b>¶
　　春閨　　　　　　　　　　　　秦少游¶
青杏園林煑酒香佳人初試薄羅裳柳絲揺曵燕飛忙¶
　乍雨乍晴花易老閒愁閒悶日偏長爲誰消瘦减容¶
光¶
　　春閨　　　　　　　　　　　　張子野¶
樓倚江邊百尺高暮煙收處見歸橈幾時期信似春潮¶
　花片片飛風弄葉柳隂隂下水平橋日長人去又今¶
宵¶
<pb:KR4j0070_WYG_001-10a>¶
　　春閨　　　　　　　　　　　　張子野¶
錦帳重重捲暮霞屏風曲曲鬬紅牙恨人何事苦離家¶
　枕上夢魂飛不去覺來紅日又西斜滿庭芳草襯殘¶
花¶
　　春閨　　　　　　　　　　　　張子野¶
水滿池塘花滿枝亂香深裏語黄鸝東風輕軟弄簾幃¶
　日正長時春夢短燕交飛處柳烟低玉牕紅子鬭棊¶
時¶
<pb:KR4j0070_WYG_001-10b>¶
　　夏景　　　　　　　　　　　　周美成¶
日射欹紅蠟蒂香風乾㣲汗粉襟涼碧綃對捲簟紋光¶
　自剪柳枝明畵閣戯抛蓮菂種横塘長亭無事好思¶
量¶
　　夏景　　　　　　　　　　　　周美成¶
翠葆參差竹徑成新荷跳雨淚珠傾曲欄斜轉小池亭¶
　風約簾衣歸燕急水揺扇影戯魚驚柳梢殘日弄㣲¶
晴¶
<pb:KR4j0070_WYG_001-11a>¶
　　秋思　　　　　　　　　　　　李後主¶
菡萏香消翠葉殘西風愁起緑波間還與韶光共憔悴¶
不堪看　細雨夢回雞塞逺小樓吹徹玉笙寒多少淚¶
珠何限恨倚欄干¶
　　　(雪浪齋日記云荆公問山谷云作小詞曽看李/後主詞否云曽看荆公曰何處最好山谷以一)¶
　　　(江春水向東流爲對荆公曰未若細雨夢回雞/塞逺小樓吹徹玉笙寒又細雨濕流光最好又)¶
　　　(南唐詞集云馮延已作謁金門李後主云風乍/起吹皺一池春水干卿何事對曰未若陛下小)¶
　　　(樓吹徹玉/笙寒也)¶
<pb:KR4j0070_WYG_001-11b>¶
　　漁父　　　　　　　　　　　　黄魯直¶
新婦磯頭眉黛愁女兒浦口眼波秋驚魚錯認月沉鈎¶
　青篛笠前無限事緑簔衣底一時休斜風細雨轉船¶
頭¶
　　　(東坡云黄魯直作此詞清新婉麗聞其得意自/以水光山色替却玉肌花貎此乃真得漁父家)¶
　　　(風也然纔出新婦磯又入女/兒浦此漁父無乃太瀾浪也)¶
　　湖上　　　　　　　　　　　　歐陽永叔¶
堤上逰人逐畵船拍堤春水四垂天緑楊樓外出鞦韆¶
<pb:KR4j0070_WYG_001-12a>¶
　白髪戴花君莫笑六么催拍盞頻傳人生何處似樽¶
前¶
　　　(侯鯖録云歐陽永叔浣溪紗云堤上遊人逐畫/船拍堤春水四垂天緑楊樓外出鞦韆此等語)¶
　　　(要皆絶妙只一出字是後人著意道不到處黄/魯直云六一居士曲世所見者幾百首或謂於)¶
　　　(音律小不諧此詞横放傑出/自是曲子中縛不住者)¶
　菩薩蠻(一名重疊金一名子夜/歌又與醉公子相近)¶
　　春閨　　　　　　　　　　　　何　籀¶
南園滿地堆輕絮愁聞一霎清明雨雨後却斜陽杏花¶
<pb:KR4j0070_WYG_001-12b>¶
零落香　無言勻睡臉枕上屏山掩時節欲黄昬無聊¶
獨倚門¶
　　閨情　　　　　　　　　　　　李太白¶
平林漠漠煙如織寒山一帶傷心碧暝色入髙樓有人¶
樓上愁　欄干空佇立宿鳥歸飛急何處是歸程長亭¶
更短亭¶
　　　(玉林云太白此詞允/為百代詞曲之祖)¶
　　秋閨　　　　　　　　　　　　秦少游¶
<pb:KR4j0070_WYG_001-13a>¶
蛩聲泣露驚秋枕羅幃淚濕鴛鴦錦獨卧玉肌涼殘更¶
與恨長　隂風翻翠幔雨澁燈花暗畢竟不成眠鴉啼¶
金井寒¶
　　秋閨　　　　　　　　　　　　秦少游¶
金風蔌蔌驚黄葉高樓影轉銀蟾匝夢斷繡簾垂月明¶
烏鵲飛　新愁知幾許却似絲千縷鴈巳不堪聞砧聲¶
何處村¶
　　冬景　　　　　　　　　　　　黄叔𤾉¶
<pb:KR4j0070_WYG_001-13b>¶
南山未解松梢雪西山巳掛梅梢月說似玉林人人間¶
無此清　此身元是客小住娛今夕拍手凭欄干霜風¶
吹鬢寒¶
　　離别　　　　　　　　　　　　孫巨源¶
樓頭尚有三通鼓何湏抵死催人去上馬苦匆匆琵琶¶
曲未終　回頭凝望處那更亷纎雨謾道玉為堂玉堂¶
今夜長¶
　　　(玉林云孫公於元豐間為翰苑與李端愿太尉/徃來尤數㑹一日鎖院宣召者至其家則出數)¶
<pb:KR4j0070_WYG_001-14a>¶
　　　(十輩蹤跡得之於李氏時李新納妾能琵琶公/飲不肯去而迫於宣命入院幾二鼔矣遂草三)¶
　　　(制罷復作此長短句以/記别恨遲明遣以示李)¶
　　詠筝　　　　　　　　　　　　張子野¶
哀事一弄湘江曲聲聲寫盡湘波緑纎指十三絃細將¶
幽恨傳　當筵秋水慢玉柱斜飛雁彈到斷腸時春山¶
眉黛低¶
　訴衷情¶
　　寒食　　　　　　　　　　　　僧仲殊¶
<pb:KR4j0070_WYG_001-14b>¶
湧金門外小瀛洲寒食更風流紅船滿湖歌吹花外有¶
高樓　晴日暖淡煙浮恣嬉遊三千粉黛十二䦨干一¶
片雲頭¶
　　　(玉林詞選云仲殊之詞多矣佳者固不少而小/令為最小令之中訴衷情一調又其最盖篇篇)¶
　　　(竒麗字字清婉高處/不减唐人風致也)¶
　醜奴兒令(一名羅敷令/一名採桑子)¶
　　秋怨　　　　　　　　　　　　李後主¶
轆轤金井梧桐晩幾樹驚秋晝雨和愁百尺蝦鬚上玉¶
<pb:KR4j0070_WYG_001-15a>¶
鈎　瓊牕春斷雙蛾皺回首邊頭欲寄鱗遊九曲寒波¶
不泝流¶
　　詠雪　　　　　　　　　　　　康伯可¶
馮夷剪碎澄溪練飛下同雲著地無痕柳絮梅花處處¶
春　山隂此夜明如書月滿前村莫掩溪門恐有扁舟¶
乗興人¶
　　　(花庵詞客云順庵作此詞促養直赴雪夜溪堂之/約一本澄溪作澄江又飛下同雲作吹下紛紛)¶
　　　(柳絮梅花處處春作柳絮楊花觸處春既用柳/絮又用楊花是關門閉戸掩柴扉也月滿前村)¶
<pb:KR4j0070_WYG_001-15b>¶
　　　(作月破黄昬既曰此夜/又破黄昬意亦重複)¶
　卜筭子(平韻即巫/山一叚雲)¶
　　春恨　　　　　　　　　　　　　秦處度¶
春透水波明寒峭花枝瘦極目煙中百尺樓人在樓中¶
否　四和裊金鳬雙陸思纎手擬倩東風浣此情情更¶
濃如酒¶
　　春怨　　　　　　　　　　　　　徐師川¶
胷中千種愁掛在斜陽樹緑葉隂隂自得春草滿鶯啼¶
<pb:KR4j0070_WYG_001-16a>¶
處　不見凌波歩空想如簧語門外重重疊疊山遮不¶
斷愁來路¶
　　送春　　　　　　　　　　　　　僧皎如晦¶
有意送春歸無計留春住畢竟年年用著來何似休歸¶
去　目斷楚天遥不見春歸路風急桃花也似愁㸃㸃¶
飛紅雨¶
　　孤鴻　　　　　　　　　　　　　蘇子瞻¶
缺月掛疎桐漏斷人初静時見幽人獨徃來縹緲孤鴻¶
<pb:KR4j0070_WYG_001-16b>¶
影　驚起却回頭有恨無人省揀盡寒枝不肯棲寂寞¶
沙洲冷¶
　　　(山谷云東坡道人在黄州作此詞語意高妙似/非喫煙火人語自非胸中有萬巻書筆下無一)¶
　　　(㸃塵俗氣孰能至此鴈苕溪漁隱曰揀盡寒枝/不肯棲之句或云鴻  未嘗棲宿樹枝惟在田)¶
　　　(野葦叢間或改作寒蘆亦是但此詞本詠夜景/耳至換頭但只説鴻正如賀新郎詞乳燕飛華)¶
　　　(屋本詠夏景至換頭只説榴花葢作文之法語意/到處即為之不可限以繩墨  鮦陽居士云缺)¶
　　　(月刺明㣲也漏斷暗時也幽人不得志也獨徃/來無助也驚鴻賢人不安也回頭愛君不忘也)¶
　　　(無人省君不察也揀盡寒枝不肯棲不偷安於/高位也寂寞沙洲冷非所安也此詞與考槃詩)¶
<pb:KR4j0070_WYG_001-17a>¶
　　　(極相/似)¶
　好事近¶
　　初夏　　　　　　　　　　　　蔣子雲¶
葉暗乳鵶啼風定老紅猶落蝴蝶不隨春去入薰風池¶
閣　休歌金縷勸金巵酒病煞如昨簾捲日長人静任¶
楊花飄泊¶
　憶秦娥(一名秦/樓月)¶
　　春思　　　　　　　　　　　　康伯可¶
<pb:KR4j0070_WYG_001-17b>¶
春寂寞長安古道東風惡東風惡臙脂滿地杏花零落¶
　臂綃不耐黄金約天寒尚怯春衫薄春衫薄不禁揾¶
淚為君彈却¶
　　閨情　　　　　　　　　　　　孫夫人¶
花深深一鈎羅襪行花隂行花隂閒將柳帶試結同心¶
　耳邊消息空沉沉畫眉樓上愁登臨愁登臨海棠開¶
後望到如今¶
　　秋思　　　　　　　　　　　　李太白¶
<pb:KR4j0070_WYG_001-18a>¶
簫聲咽秦娥夢斷秦樓月秦樓月年年柳色灞陵傷别¶
　樂遊原上清秋節咸陽古道音塵絶音塵絶西風殘¶
照漢家陵闕¶
　　　(花庵詞客云太白此詞及菩/薩蠻二詞為百代詞曲之祖)¶
　　詠雪　　　　　　　　　　　　張安國¶
雲垂幕隂風慘淡天花落天花落千林瓊玖滿空鸞鶴¶
　征車𣺌𣺌穿林薄路迷迷路增離索増離索楚溪山¶
水碧湘樓閣¶
<pb:KR4j0070_WYG_001-18b>¶
　　佳人　　　　　　　　　　　　周美成¶
香馥馥樽前有個人如玉人如玉翠翹金鳯内家粧束¶
　嬌羞愛把眉兒蹙逢人只唱相思曲相思曲一聲聲¶
是怨紅愁緑¶
　謁金門¶
　　春思　　　　　　　　　　　　陳子髙¶
愁脉脉目斷江南江北煙樹重重芳信隔小樓山幾尺¶
　細草孤雲斜日一晌弄晴天色簾外落花飛不得東¶
<pb:KR4j0070_WYG_001-19a>¶
風無氣力¶
　　春恨　　　　　　　　　　　　秦處度¶
鴛鴦浦春漲一江花雨隔岸數聲初過櫓晚風生碧樹¶
　舟子相呼相語載取暮愁歸去寒食江村芳草路¶
愁來無著處¶
　　春恨　　　　　　　　　　　　韋端已¶
空相憶無計與傳消息天上嫦娥人不識寄書何處覔¶
春睡覺來無力不忍把伊書跡滿院落花春寂寂斷腸¶
<pb:KR4j0070_WYG_001-19b>¶
芳草碧¶
　阮郎歸¶
　　春景　　　　　　　　　　　　李後主¶
東風吹水日銜山春來長是閒落花狼籍酒䦨珊笙歌¶
醉夢間　春睡覺晚妝殘無人整翠鬟留連光景惜朱¶
顔黄昏獨倚䦨¶
　　春景　　　　　　　　　　　　歐陽永叔¶
南園春半踏青時風和聞馬嘶青梅如豆柳如眉日長¶
<pb:KR4j0070_WYG_001-20a>¶
蝴蝶飛　花露重草烟低人閒簾幙垂秋千慵困解羅¶
衣畫梁雙燕棲¶
　　春閨　　　　　　　　　　　　秦少㳺¶
春風吹雨遶殘枝落花無可飛小池寒緑欲生漪雨晴¶
還日西　簾半捲燕雙歸諱愁無奈眉翻身整頓著殘¶
棋沈吟應刼遲¶
　　春恨　　　　　　　　　　　　蘇養直¶
西園風暖落花時緑隂鶯亂啼倚欄無語惜芳菲絮飛¶
<pb:KR4j0070_WYG_001-20b>¶
蝴蝶飛　緣底事减腰圍遣愁愁著眉波連春渚暮天¶
垂燕歸人未歸¶
　　初夏　　　　　　　　　　　　蘇東坡¶
緑槐高柳咽新蟬薰風初入絃碧紗牕下水沈烟棋聲¶
驚晝眠　微雨過小荷翻榴花開欲燃玉盆纎手弄清¶
泉瓊珠碎又圓¶
　　初夏　　　　　　　　　　　　曽純甫¶
柳隂庭館占風光呢喃清晝長碧波新漲小池塘雙雙¶
<pb:KR4j0070_WYG_001-21a>¶
蹴水忙　萍散漫絮飄揚輕盈體態狂為憐流去落紅¶
香銜將歸畫梁¶
　　　(絶妙詞選云上苑初夏公侍宴池上/有雙飛新燕掠水而去得㫖賦之)¶
　　旅况　　　　　　　　　　　　秦少㳺¶
湘天風雨破寒初燈殘庭院虛麗譙吹徹小單于迢迢¶
清夜徂　人意逺旅情孤崢嶸嵗又除衡陽猶有鴈傳¶
書郴陽和雁無¶
　　詠茶　　　　　　　　　　　　黄山谷¶
<pb:KR4j0070_WYG_001-21b>¶
歌停檀板舞停鸞高陽飲興䦨獸烟噴盡玉壺乾香分¶
小鳯團　雲浪淺露珠圓捧甌春笋寒絳紗籠下躍金¶
鞍歸時人倚欄¶
　　　(古今詞話云觀者歎服此詞八句狀八景音律/一同殊不散亂人爭寳之刻之琬琰挂於堂室)¶
　　　(之間也烹愚觀山谷集有一曲詠煎茶亦名阮/郎歸云  茶留客駐金鞍月斜忩外山見郎容)¶
　　　(易别郎難有人愁逺山殘歸去後憶前歡畫屏/金博山一盃春露莫留  與郎扶玉山併附于)¶
　　　(此/)¶
　畫堂春¶
<pb:KR4j0070_WYG_001-22a>¶
　　春怨　　　　　　　　　　　　徐師川¶
落紅鋪徑水平池弄晴小雨霏霏杏花憔悴杜鵑啼無¶
奈春歸　柳外畫樓獨上凭欄手撚花枝放花無語對¶
斜暉此恨誰知¶
　　春怨　　　　　　　　　　　　秦少㳺¶
東風吹柳日初長雨餘芳草斜陽杏花零落燕泥香睡¶
損紅粧　香篆暗消鸞鳯畫屏縈繞瀟湘暮寒輕透薄¶
羅裳無限思量¶
<pb:KR4j0070_WYG_001-22b>¶
　　　(古今詞話少㳺畫堂春雨餘芳草斜陽杏花零/落燕泥香之句善於狀景物至於香篆暗消鸞)¶
　　　(鳯畫屏縈遶瀟湘二句便含蓄無/限思量意思此其有感而作也)¶
　武陵春¶
　　春晚　　　　　　　　　　　　李易安¶
風住塵香花已盡日晚倦梳頭物是人非事事休欲語¶
淚先流　聞説雙谿春尚好也擬泛輕舟只恐雙谿舴¶
艋舟載不動許多愁¶
　青衫濕¶
<pb:KR4j0070_WYG_001-23a>¶
　　感舊　　　　　　　　　　　　呉彦高¶
南朝千古傷心地還唱後庭花舊時王謝堂前燕子飛¶
入人家　恍然相遇天姿勝雪宫鬢堆鴉江州司馬青¶
衫淚濕同是天涯¶
　西江月¶
　　春日　　　　　　　　　　　　柳耆卿¶
鳯額繡簾高捲獸環朱戸頻揺兩竿紅日上花梢春睡¶
厭厭難覺　好夢狂隨飛絮閒愁濃勝香醪不成雨暮¶
<pb:KR4j0070_WYG_001-23b>¶
與雲朝又是韶光過了¶
　　春夜　　　　　　　　　　　　蘇東坡¶
照野瀰瀰淺浪横空曖曖微霄障泥未解玉驄驕我欲¶
醉眠芳草　可惜一溪明月莫教踏碎瓊瑶解鞍欹枕¶
綠楊橋杜宇數聲春曉¶
　　重陽　　　　　　　　　　　　蘇東坡¶
㸃㸃樓前細雨重重江外平湖當年戲馬㑹東徐今日¶
凄凉南浦　莫恨黄花未吐且教紅粉相扶酒䦨不必¶
<pb:KR4j0070_WYG_001-24a>¶
㸔茱萸俯仰人間今古¶
　　警悟　　　　　　　　　　　　　朱希真¶
世事短如春夢人情薄似浮雲不湏計較苦勞心萬事¶
元來有命　幸遇三杯酒美况逢一朶花新片時歡笑¶
且相親明日隂晴未定¶
　　　(黄玉林云希真又有一闋云日日深盃酒滿朝/朝小圃花開自歌自舞自開懐且喜無拘無礙)¶
　　　(安青史幾畨春夢紅塵多少竒才不湏計較與/  排領取而今見在此二詞辭淺意深可以警)¶
　　　(世之役役于/非望之福者)¶
<pb:KR4j0070_WYG_001-24b>¶
　　勸酒　　　　　　　　　　　　黄山谷¶
斷送一生惟有破除萬事無過逺山横黛蘸秋波不飲¶
傍人笑我　花病等閒瘦弱春愁沒處遮攔盃行到手¶
莫留殘不道月斜人散¶
　　　(后山詩話云此詞用韓文公逺興詩斷送一生惟有/酒又贈鄭兵曹詩破除萬事無過酒才去一字)¶
　　　(遂為切對而語益峻又云盃行到手莫留殘不/道月斜人散謂思相離之憂則不得不盡飲俗)¶
　　　(一改為留連遂使兩句/文義相失故併論之)¶
　　梅花　　　　　　　　　　　　　蘇子瞻¶
<pb:KR4j0070_WYG_001-25a>¶
玉骨那愁瘴霧氷肌自有仙風海仙時遣探芳叢倒掛¶
緑毛么鳯　素面飜嫌粉涴洗粧不褪脣紅高情已逐¶
曉雲空不與梨花同夢¶
　　　(冷齋夜話東坡在惠州作梅花詞時侍兒名朝/雲者新亡其寓意蓋為朝雲作也  苕溪漁隱)¶
　　　(王直方詩話載鼂以道云説之初見東坡詞便/知道此老須過海只為古今人不曽道到此須)¶
　　　(罰教去此言鄙俚近於忌人之長幸人之禍/直方無識載之詩話寧不畏人之譏誚乎)¶
　桃源憶故人¶
　　春閨　　　　　　　　　　　　秦少游¶
<pb:KR4j0070_WYG_001-25b>¶
碧紗影弄東風曉一夜海棠開了枝上數聲啼鳥粧㸃¶
知多少　妬雲恨雨腰肢裊眉黛不堪重掃薄倖不來¶
春老羞帶宜男草¶
　　冬景　　　　　　　　　　　　秦少㳺¶
玉樓深鎖多情種清夜悠悠誰共羞見枕衾鴛鳯悶則¶
和衣擁　無端畫角嚴城動驚破一畨新夢牕外月華¶
霜重聽徹梅花弄¶
　探春令¶
<pb:KR4j0070_WYG_001-26a>¶
　　春恨　　　　　　　　　　　　晏叔原¶
緑楊枝上曉鶯啼報融和天氣被數聲吹入紗牕裏又¶
驚起嬌娥睡　緑雲斜嚲金釵墜惹芳心如醉為少年¶
濕了鮫鮹帕上都是相思淚¶
　少年逰¶
　　冬景　　　　　　　　　　　　周美成¶
并刀如水呉鹽勝雪纎手破新橙錦幄初溫獸烟不斷¶
相對坐調笙　低聲問向誰行宿城上巳三更馬滑霜¶
<pb:KR4j0070_WYG_001-26b>¶
濃不如休去直是少人行¶
　　曉行　　　　　　　　　　　　林少瞻¶
霽霞初散曉月猶明疎木掛殘星山逕人稀翠蘿深處啼¶
鳥兩三聲　霜華重逼雲裘冷心共馬蹄輕十里青山¶
一溪流水都做許多情¶
　青門引¶
　　懷舊　　　　　　　　　　　　張子野¶
乍暖還輕冷風雨晚來方定庭軒寂寞近清明殘花中¶
<pb:KR4j0070_WYG_001-27a>¶
酒又是去年病　樓頭畵角風吹醒入夜重門静那堪¶
更被明月隔墻送過鞦韆影¶
　醉花隂¶
　　重陽　　　　　　　　　　　　李易安¶
薄霧濃雰愁永晝瑞腦噴金獸佳節又重陽寳枕紗厨¶
半夜秋初透　東籬把酒黄昏後有暗香盈袖莫道不¶
銷魂簾捲西風人似黄花瘦¶
　南柯子(即南/歌子)¶
<pb:KR4j0070_WYG_001-27b>¶
　　端午　　　　　　　　　　　　蘇子瞻¶
山與歌眉斂波同翠眼流游人都上十三樓不羨竹西¶
歌吹古揚州　菰黍連昌歜瓊彛倒玉舟誰家水調唱¶
歌頭聲遶碧山飛去晚雲留¶
　　秋日　　　　　　　　　　　　僧仲殊¶
十里青山逺潮平路帶沙數聲啼鳥怨年華又是凄凉¶
時候在天涯　白露收殘月清風散曉霞緑楊堤畔閙¶
荷花記得年時沽酒那人家¶
<pb:KR4j0070_WYG_001-28a>¶
　怨王孫¶
　　春暮　　　　　　　　　　　　李易安¶
夢斷漏悄愁濃酒惱寳枕生寒翠屏向曉門外誰掃殘¶
紅夜來風　玉簫聲斷人何處春又去忍把歸期負此¶
情此恨此際擬託行雲問東君¶
　　春暮　　　　　　　　　　　　李易安¶
帝里春晚重門深院草緑堦前暮天鴈斷樓上逺信誰¶
傳恨綿綿　多情自是多沾惹難𢬵捨又是寒食也鞦¶
<pb:KR4j0070_WYG_001-28b>¶
韆巷陌人靜皎月初斜浸梨花¶
　鷓鴣天¶
　　上元　　　　　　　　　　　　向伯恭¶
紫禁烟花一萬重鼇山宫闕隱晴空玉皇端拱彤雲上¶
人物嬉㳺陸海中　星轉斗駕回龍五侯池館醉春風¶
而今白髪三千丈愁對寒燈數㸃紅¶
　　春行即事　　　　　　　　　　辛㓜安¶
著意尋春懶便回何如信歩兩三盃山纔好處行還倦¶
<pb:KR4j0070_WYG_001-29a>¶
詩未成時雨早催　携竹杖更芒鞋朱朱粉粉野蒿開¶
誰家寒食歸寧女笑語柔桑陌上來¶
　　春閨　　　　　　　　　　　　秦少㳺¶
枕上流鶯和淚聞新啼痕間舊啼痕一春魚鳥無消息¶
千里關山勞夢魂　無一語對芳樽安排腸斷到黄昬¶
甫能炙得燈兒了雨打梨花深閉門¶
　　　(古今詩話此詞形容愁怨之意最工如後叠甫能/炙得燈兒了雨打梨花深閉門頗有言外之意)¶
　　秋意　　　　　　　　　　　　辛㓜安¶
<pb:KR4j0070_WYG_001-29b>¶
枕簟溪堂冷欲秋斷雲依水晚來收紅蓮相倚深如怨¶
白鳥無言定是愁　書咄咄且休休一丘一壑也風流¶
不知筋力衰多少但覺新來懶上樓¶
　　重陽　　　　　　　　　　　　黄山谷¶
黄菊枝頭破曉寒人生莫放酒盃乾風前横笛斜吹雨¶
醉裏簪花倒著冠　身健在且加餐舞裙歌板盡清歡¶
黄花白髪相牽挽付與時人冷眼看¶
　　除夕　　　　　　　　　　　　朱希真¶
<pb:KR4j0070_WYG_001-30a>¶
撿盡厯頭冬又殘愛他風雪耐他寒拖條竹杖家家酒¶
上箇籃輿處處山　添老大轉痴頑謝天教我老來閒¶
道人還了鴛鴦債紙帳梅花醉夢間¶
　　漁父　　　　　　　　　　　　黄魯直¶
西塞山邊白鷺飛桃花流水鱖魚肥朝廷尚覔𤣥真子¶
何處如今更有詩　青箬笠緑蓑衣斜風細雨不須歸¶
人間欲避風波險一日風波十二時¶
　　　(山谷自序云李如篪云𤣥真子漁父詞以鷓鴣/天歌之極入律但少數句因以𤣥真子遺事足)¶
<pb:KR4j0070_WYG_001-30b>¶
　　　(之憲宗畫像訪之江湖不得因令集其歌詩上/之𤣥真兄松齡懼其放浪而不返和其漁父詞)¶
　　　(云樂在風波釣是閒草堂松桂巳勝攀太湖/水洞庭山狂風浪起且須還此余續成之意)¶
　　詠酒　　　　　　　　　　　　晏叔原¶
綵袖慇勤捧玉鍾當年𢬵却醉顔紅舞低楊柳樓心月¶
歌盡桃花扇底風　從别後憶相逢幾回魂夢與君同¶
今宵剩把銀缸照猶恐相逢是夢中¶
　　　(雪浪齋日記云晏叔原此詞云舞低楊柳樓心/月歌盡桃花扇底風此等語不愧六朝宫掖體)¶
　　　(而趙德麟侯鯖錄鼂無咎云叔原不蹈襲人語/  風調閒雅自是一家如舞低楊柳樓心月歌)¶
<pb:KR4j0070_WYG_001-31a>¶
　　　(盡桃花扇底風自可知此/人不生於三家村中也)¶
　玉樓春(一名木/蘭花令)¶
　　立春　　　　　　　　　　　　毛澤民¶
小園半夜東風轉吹皺氷池雲母靣曉披閶闔見朝陽¶
知向碧堦添幾線　小烟弄柳晴先煖殘雪禁梅香尚¶
淺殷勤洗拂舊東君多少韶華都借看¶
　　春景　　　　　　　　　　　　宋子京¶
東城漸覺風光好皺縠波紋迎客棹緑楊烟外曉雲輕¶
<pb:KR4j0070_WYG_001-31b>¶
紅杏枝頭春意閙　浮生長恨歡娯少肯愛千金輕一¶
笑為君持酒勸斜陽且向花間留晚照¶
　　　(遯齋閒覽云張子野郎中以樂章名擅一時宋/子京尚書竒其才先往見之遣將命者曰尚書)¶
　　　(欲見雲破月來花弄影郎中子野屏後呼曰得/非紅杏枝頭春意閙尚書耶遂出置酒盡歡蓋)¶
　　　(二人所舉皆警䇿也古今詩話亦云子野嘗作/天仙子詞云雲破月來花弄影士大夫多稱之)¶
　　　(張初謁見歐公迎謂曰好雲破/月來花弄影恨相見之晚也)¶
　　春景　　　　　　　　　　　　晏同叔¶
緑楊芳草長亭路年少抛人容易去樓頭殘夢五更鐘¶
<pb:KR4j0070_WYG_001-32a>¶
花底離愁三月雨　無情不似多情苦一寸還成千萬¶
縷天涯地角有窮時只有相思無盡處¶
　　　(詩眼云晏叔原見蒲傳正云先公平日小詞雖/多未嘗作婦人語傳正云緑楊芳草長亭路)¶
　　　(年少抛人容易去豈非婦人語乎晏曰公謂年/少為何語傳正曰豈不謂其所歡乎晏曰因公)¶
　　　(言遂曉樂天詩兩句欲留所懽待富貴富貴不/來所歡去傳正笑而悟其言之失然此詞語意)¶
　　　(甚為/高雅)¶
　　寒食　　　　　　　　　　　　謝無逸¶
弄晴數㸃梨梢雨門外畵橋寒食路杜䳌飛破草間烟蛺¶
<pb:KR4j0070_WYG_001-32b>¶
蝶惹殘花底霧　東君著意憐樊素一段韶華天付與¶
粧成不管露桃嗔舞罷從教風柳妬¶
　　春暮　　　　　　　　　　　　溫飛卿¶
家臨長信往來道乳燕雙雙拂烟草油壁車輕金犢肥¶
流蘇帳曉春鷄早　籠中嬌鳥暖猶睡簾外落花閒不¶
掃衰桃一樹近前池似惜紅顔鏡中老¶
　　　(苕溪漁隠曰飛卿所作/晚春曲殊有富貴之致)¶
　　春睡　　　　　　　　　　　　歐陽烱¶
<pb:KR4j0070_WYG_001-33a>¶
日照玉樓花似錦樓上醉和春色寢緑楊風送小鶯聲¶
殘夢不成離玉枕　堪愛晚來韶景甚寳柱秦箏方再¶
品青娥紅臉笑來迎又向海棠花下飲¶
　　春恨　　　　　　　　　　　　錢思公¶
城上風光鶯語亂城下烟波春拍岸緑楊芳草幾時休¶
淚眼愁腸先已斷　情懐漸覺成衰晚鸞鏡朱顔驚暗¶
換昔年多病厭芳樽今日芳樽惟恐淺¶
　　　(玉林詞話云錢思公暮年/作此詞頗極悽惋之情)¶
<pb:KR4j0070_WYG_001-33b>¶
　　宫詞　　　　　　　　　　　　李後主¶
晚粧初了明肌雪春殿嬪娥魚貫列笙簫吹斷水雲閒¶
重按霓裳歌遍徹　臨春誰更飄香屑醉拍䦨干情味¶
切歸時休照燭花紅待放馬蹄清夜月¶
　　天台　　　　　　　　　　　　周美成¶
桃溪不作從容住秋藕絶來無續處當時無奈鳥聲哀¶
今日重尋芳草路　烟中列岫青無數雁背夕陽紅欲¶
暮人如風後入江雲情似雨餘粘地絮¶
<pb:KR4j0070_WYG_001-34a>¶
　　　(按東坡有㸃綘脣詞詠天台云醉漾輕舟信流/直到花深處塵緑相誤無計花間住  烟水茫)¶
　　　(茫回首斜陽暮山無數亂紅如雨不記來/時路蓋全用劉阮天台事也今併附于此)¶
　　妓館　　　　　　　　　　　　歐陽永叔¶
妖冶風情天與措清瘦肌膚氷雪妬百年心事一宵同¶
愁聽雞聲牕外度　信阻青禽雲雨暮海月空驚人兩¶
處强將離恨倚江樓江水不能流恨去¶
　　　(按司馬槱有贈妓一詞名蝶戀花云妾本錢塘/江上住花落花開不管流年度燕子銜將春色)¶
　　　(去紗牕幾陣黄梅雨斷斜挿犀梳雲半吐檀板/輕敲唱徹黄金縷望  行雲無覔處夢回明月)¶
<pb:KR4j0070_WYG_001-34b>¶
　　　(生南浦又毛澤民有贈錢塘妓惜分飛詞云淚/濕䦨干花著露愁到眉峯碧聚此恨平分取更)¶
　　　(無言語空相覷斷雨殘雲無意緒寂寞朝朝暮/暮今夜山深處斷魂分付潮回去大為東坡稱)¶
　　　(賞澤民由此得名此二詞/結語皆祖六一翁詞意)¶
　　離别　　　　　　　　　　　　晏叔原¶
鞦韆院落重簾暮寂寞春閒扄繡戸墻頭紅杏雨餘花¶
門外緑楊風後絮　朝雲信斷知何處應作巫陽春夢¶
去紫騮認得舊游踪嘶過畫橋東畔路¶
　木蘭花令¶
<pb:KR4j0070_WYG_001-35a>¶
　　春晚　　　　　　　　　　　　賈子明¶
都城水緑嬉㳺處&KR0726;棹徃來人笑語紅隨逺浪泛桃花¶
雪散平堤飛柳絮　東君欲共春歸去一陣狂風和驟¶
雨碧油紅斾錦障&KR0378;斜日畫橋芳草路¶
　　　(花庵詞客云公平生惟/賦此一詞極有風味)¶
　　冬景　　　　　　　　　　　　徐昌圖¶
沈檀烟起盤紅霧一剪霜風吹繡戸漢宫花靣學梅粧¶
謝女雪詩裁柳絮　長垂天幕孤鸞舞旋炙銀笙雙鳯¶
<pb:KR4j0070_WYG_001-35b>¶
語紅牕酒病對寒氷永覺相思無夢處¶
　鵲橋仙¶
　　七夕　　　　　　　　　　　　秦少㳺¶
纎雲弄巧飛星傳恨銀漢迢迢暗度金風玉露一相逢¶
便勝却人間無數　柔情似水佳期如夢忍顧鵲橋歸¶
路兩情若是乆長時又豈在朝朝暮暮¶
　　　(按七夕歌以雙星㑹少别多為恨少㳺此詞謂/兩情若是乆長不在朝朝暮暮所謂化臭腐為)¶
　　　(神竒寧不/醒人心目)¶
<pb:KR4j0070_WYG_001-36a>¶
　　七夕　　　　　　　　　　　　謝勉仲¶
鈎簾借月染雲為幌花靣玉枝交映凉生河漢一天秋¶
問此㑹今宵孰勝　銅壺尚滴燭龍已駕淚浥西風不¶
盡明朝烏鵲到人間試説向青樓薄倖¶
　虞美人¶
　　風情　　　　　　　　　　　　葉少藴¶
落花已作風前舞又送黄昬雨曉來庭院半殘紅惟有¶
㳺絲千丈裊晴空　殷勤花下重携手更盡杯中酒美¶
<pb:KR4j0070_WYG_001-36b>¶
人不用斂歌眉我亦多情無奈酒䦨時¶
　　離别　　　　　　　　　　　　蘇東坡¶
波聲拍枕長淮曉隙月窺人小無情汴水自東流只載¶
一船離恨向西州　竹溪花浦曾同醉酒味多於淚誰¶
教風鑑在塵埃醖造一塲煩惱送人來¶
　　感舊　　　　　　　　　　　　李後主¶
春花秋月何時了徃事知多少小樓昨夜又東風故國¶
不堪回首月明中　雕欄玉砌應猶在只是朱顔改問¶
<pb:KR4j0070_WYG_001-37a>¶
君能有幾多愁恰似一江春水向東流¶
　　　(雪浪齋日記云荆公問山谷云作小詞曽看李/後主詞否云曾㸔荆公云何處最好山谷以一)¶
　　　(江春水向東流為對荆公云未若細雨夢/回雞塞逺小樓吹徹玉笙寒尤為高妙)¶
　南鄉子¶
　　曉景　　　　　　　　　　　　周美成¶
晨色動粧樓短燭熒熒悄未收自在開簾風不定颼颼¶
池面氷澌趂水流　早起怯梳頭欲綰雲鬟又却休不¶
㑹沈吟思底事凝眸兩㸃春山滿鏡愁¶
<pb:KR4j0070_WYG_001-37b>¶
　　夜景　　　　　　　　　　　　黄叔暘¶
萬籟寂無聲衾鐡稜稜近五更香斷燈昬吟未穩凄清¶
只有霜華伴月明　應是夜寒凝惱得梅花睡不成我¶
念梅花花念我關情起看清氷滿玉缾¶
　　重陽　　　　　　　　　　　　蘇東坡¶
霜降水痕收淺碧粼粼露逺洲酒力漸消風力軟颼颼¶
破㡌多情却戀頭　佳節若為酬但把清樽斷送秋萬¶
事到頭都是夢休休明日黄花蝶也愁¶
<pb:KR4j0070_WYG_001-38a>¶
　　　(三山老人語録云自來九日多用落㡌事/獨東坡云破㡌多情却戀頭尤為竒特)¶
　　閨情　　　　　　　　　　　　孫夫人¶
曉日壓重簷斗帳春寒起未忺天氣困人梳洗懶眉尖¶
淡畵春山不喜添　閒把繡絲撏認得金針又倒拈陌¶
上㳺人歸也未厭厭滿院楊花不捲簾¶
　　妓館　　　　　　　　　　　　潘庭堅¶
生怕倚欄干閣下溪聲閣外山惟有舊時山共水依然¶
暮雨朝雲去不還　應是躡飛鸞月下時時整珮環月¶
<pb:KR4j0070_WYG_001-38b>¶
又漸低霜又下更䦨折得梅花獨自㸔¶
　雨中花¶
　　夏景　　　　　　　　　　　　王逐客¶
百尺清泉聲陸續映蕭灑碧梧翠竹面千歩廻廊重重¶
簾幙小枕欹寒玉　試展鮫綃㸔畵軸見一片瀟湘凝¶
緑待玉漏穿花銀河埀地月上欄干曲¶
　　　(温叟詩話云余嘗觀此詞不用浮𤓰沉李之事/而天然有塵外凉思其詞語非觸熱者之所知)¶
　醉落魄¶
<pb:KR4j0070_WYG_001-39a>¶
　　詠茶　　　　　　　　　　　　黄魯直¶
紅牙板歇韶聲斷六么初徹小槽酒滴真珠竭紫玉甌¶
圓淺浪泛春雪　香芽嫩蕋清心骨醉中襟量與天闊¶
夜䦨似覺歸仙闕走馬章䑓踏碎滿街月¶
　　詠佳人吹笛　　　　　　　　　張子野¶
雲輕柳弱内家髻子新梳掠生香真色人難學横管孤¶
吹月淡天垂幕　朱脣淺破櫻桃萼倚樓人在䦨干角¶
夜寒指冷羅衣薄聲入霜林蔌蔌驚梅落¶
<pb:KR4j0070_WYG_001-39b>¶
　　　(苕溪漁隱云樂府雜録云笛者羌樂也古曲有/折楊柳落梅花故杜少陵詩故園楊柳今揺落)¶
　　　(何得愁中却盡生此皆言折楊柳曲也復齋澷/録言古曲有落梅花非謂吹笛則落梅詩人用)¶
　　　(事不悟其失余以為不然蓋詩人有因笛中有/落梅花曲故言吹笛則梅落其理甚通用事殊)¶
　　　(未為失且如角聲中有大小梅花曲初不言落/詩人尚猶如此用之故秦太虛和黄法曹云月)¶
　　　(落參横畵角哀暗香消盡梅花老者是也古今/詩詞用吹笛則落梅者甚衆若以為失則落梅)¶
　　　(花之曲何為笛中獨有之决不虛設也如張子/野此詞蔌蔌驚梅落摭遺載梅花詩南枝向暖)¶
　　　(北枝寒一種春風有兩般慿仗高樓莫吹笛大關/家留取倚䦨干&KR0303;次膺填入水龍吟詞云最是)¶
　　　(情處高樓上一聲羌笛仗何人説與爭取倚䦨/看孫濟師落梅詞云一聲羌笛吹嗚咽玉溪半)¶
<pb:KR4j0070_WYG_001-40a>¶
　　　(夜梅翻雪泛觀古今詩詞用/事一律可見復齋之妄辯也)¶
　梅花引¶
　　冬景　　　　　　　　　　　　万俟雅言¶
曉風酸曉霜乾一鴈南飛人度關客衣單客衣單千里¶
斷䰟空歌行路難　寒梅驚破前村雪寒雞啼破西樓¶
月酒腸寛酒腸寛家在日邊不堪頻倚欄¶
　踏莎行¶
　　賞春　　　　　　　　　　　　黄魯直¶
<pb:KR4j0070_WYG_001-40b>¶
臨水夭桃倚墻繁李長楊風掉青驄尾坐中有酒可酬¶
春更尋何處無愁地　明日重來落花如綺芭蕉漸著山¶
公啟欲牋心事寄天公教人長壽花前醉¶
　　　(山谷云余親書此詞遺祝有道云諸樂府雖/有賞歎其詞而未深解其意味者故并奉寄)¶
　　春旅　　　　　　　　　　　　秦少㳺¶
霧失樓䑓月迷津渡桃源望斷無尋處可堪孤館閉春¶
寒杜䳌聲裏斜陽暮驛寄梅花魚傳尺素砌成此恨¶
無重數郴江幸自遶郴山為誰流下瀟湘去¶
<pb:KR4j0070_WYG_001-41a>¶
　　　(冷齋夜話云少㳺到郴州作此詞東坡絶愛其/尾兩句自書於扇曰少㳺巳矣雖萬人何贖)¶
　　　(范元實詩眼云余誦淮海小詞云杜鵑聲裏斜/陽暮山谷云此詞高絶但既云斜陽又曰暮即)¶
　　　(重出也欲改斜陽為簾櫳余曰既言孤館閉春/寒似無簾櫳山谷曰亭傳雖未必有簾櫳有亦)¶
　　　(無害余曰此詞本模寫牢落之狀若曰簾櫳恐/損初意山谷曰極難得好字當徐思之然余因)¶
　　　(此曉句法/不當重疉)¶
　　春閨　　　　　　　　　　　冦平仲¶
春色將䦨鶯聲漸老紅英落盡青梅小畫堂人静雨濛¶
濛屏山半掩餘香裊　宻約沉沉離情杳杳菱花塵滿¶
<pb:KR4j0070_WYG_001-41b>¶
慵將照倚樓無語欲䰟銷長空黯淡連芳草¶
　　春閨　　　　　　　　　　　　冦平仲¶
小徑紅稀芳郊緑遍高臺樹色隂隂見東風不觧禁楊¶
花濛濛亂撲行人面　翠葉藏鶯朱簾隔燕爐香静逐¶
㳺絲轉一塲愁夢酒醒時斜陽却照深深院¶
　　離别　　　　　　　　　　　　歐陽永叔¶
候館梅殘溪橋柳細草芳風暖揺征轡離愁漸逺漸無¶
窮迢迢不斷如春水　寸寸柔腸盈盈粉淚樓高莫近¶
<pb:KR4j0070_WYG_001-42a>¶
危欄倚平蕪盡處是春山行人更在春山外¶
　小重山(一名小/冲山)¶
　　立春　　　　　　　　　　　　李漢老¶
誰勸東風臘裏来不知天待雪惱江梅東郊寒色尚徘¶
徊雙綵燕飛傍鬢雲堆　玉冷曉粧臺宜春金縷字拂¶
香腮紅羅先繡踏青鞋春猶淺花信更湏催¶
　　春閨　　　　　　　　　　　　趙德仁¶
樓上風和玉漏遲鞦韆庭院静落花飛午牕纔起煖金¶
<pb:KR4j0070_WYG_001-42b>¶
巵勻面了欄畔㸔春池　何事苦顰眉碧雲春信斷儘¶
來時鴛鴦㳺戯鎮相隨雲霧斂新月挂天西¶
　　宫詞　　　　　　　　　　　　和成績¶
春入神京萬木芳禁林鶯語滑蝶飛忙曉桃凝露妬啼¶
粧紅日永風和百花香　烟鎻柳絲長御溝澄碧水轉¶
池塘時時微雨洗風光天衢逺到處引笙簧¶
　　　(愚按和凝為石晉宰相有喜遷鶯一詞云曉月/墜宿雲披銀燭錦屏帷建章鐘動玉繩低宫漏)¶
　　　(出花遲黄春態淺來雙燕紅日漸長一線嚴粧/欲罷囀  鸝飛上萬年枝此詞與小重山詞語)¶
<pb:KR4j0070_WYG_001-43a>¶
　　　(意相類至于薄命女一詞云天欲曉宫漏穿花/聲繚繞牕裏星光少  冷露寒侵帳額殘月光)¶
　　　(沉樹杪夢斷錦幃空悄悄强起愁眉小/此詞頗盡宫中幽怨之意倂附于此)¶
　　宫詞　　　　　　　　　　　韋端巳¶
一閉昭陽春又春夜寒宫漏永夢君恩卧思陳事暗消魂¶
羅衣濕紅袂有啼痕　歌吹隔重閽遶庭芳草緑倚長¶
門萬般惆悵向誰論顒情立宫殿欲黄昏¶
　　初夏　　　　　　　　　　　蔣子雲¶
花過園休清䕃濃琅玕新脱笋緑叢叢語聲只在小池¶
<pb:KR4j0070_WYG_001-43b>¶
東閒欹枕直面芰荷風　斜日敞簾櫳輕塵飛不到畵¶
堂空一樽今夜與誰同人如玉相對月明中¶
　　秋閨　　　　　　　　　　　　汪彦章¶
月下潮生紅蓼汀殘霞都斂盡四山青柳梢風急堕流¶
螢隨波去㸃㸃亂寒星　别語記丁寧如今能間隔幾¶
長亭夜來秋氣入銀屏梧桐雨還恨不同聽¶
　　佳人　　　　　　　　　　　　宋豐之¶
花様妖嬈柳様柔眼波流不斷滿眶秋窺人佯整玉搔¶
<pb:KR4j0070_WYG_001-44a>¶
頭嬌無力舞罷却成羞　無計與遲留滿懐禁不得許¶
多愁一溪春水送行舟無情月偏照水東樓¶
　¶
　¶
　¶
　¶
　¶
　¶
<pb:KR4j0070_WYG_001-44b>¶
　¶
　¶
　¶
　¶
　¶
　¶
　¶
　草堂詩餘巻一¶
